Date: 2010-09-06 19:23:41
Author: evilsocket
Categories: Misc
Tags: bullismo, deludente, denuncia, diffamazione, facebook, punire, tophost
Title: Tophost ed il bullismo 2.0

Allur allur allur ... a quanto pare la polemica "tophost" sta continuando in giro per la rete, così come le loro email di diffida per l'uso non autorizzato del loro marchio.

Dato che i "signori" hanno avuto il "buon gusto" (in entrambi i casi le virgolette son volute) di pubblicare, sul loro profilo di facebook, un intervento davvero professionale :
<blockquote><span style="font-weight: normal;">Colpirne uno per educarne cento! Certa gente si sente al di sopra della legge e si diverte a parlare a vanvera, nonpensante di quello che dice e noncurante che ogni azione porta ad una conseguenza. Tra questa gente stiamo pensando di sceglierne uno per difendere i nostri interessi a livello legale. Questo è fin'ora il miglior candidato.</span><a rel="nofollow" href="http://www.evilsocket.net/1762/tophost-tenta-di-censurarmi.html" target="_blank"><span style="font-weight: normal;">http://www.evilsocket.net/1762/tophost-tenta-di-censurarmi.html</span></a></blockquote>
naturalmente senza preoccuparsi di aprire un dibattito in una sede dove entrambi avremmo avuto modo di parlare, magari su questo blog (non ho mai censurato i commenti i vita mia, loro non possono dire altrettanto), continuo a scrivere articoli in proposito (anche se onestamente avrei di meglio da fare) per dare le mie motivazioni.

<break>Innanzitutto, a chiunque abbia notato che ho rimosso il loro logo (da me modificato) da uno dei miei articoli, dico che è semplicemente stato un gesto di riguardo nei confronti della legge che IO rispetto.

Utilizzare un logotipo registrato è effettivamente un illecito, a prescindere da minacce, email, ecc e di conseguenza ho rimosso l'immagine ... non ho voluto "nascondere" nessuna prova, come invece è stato detto dai "signori" di cui sopra sempre su facebook, semplicemente ho eliminato quello che secondo me, pensandoci a mente lucida, era di cattivo gusto da parte mia (son corretto a prescindere se ricevo correttezza a mia volta dagli altri).

Detto ciò, vorrei ricordare a questi signori e a chiunque sia interessato, che se un marchio è registrato, non significa che non può essere utilizzato per una recensione, critica, pubblicità, ecc ... bensì il suo utilizzo è limitato ad un contesto NON commerciale.

Ovvero, io posso scrivere la parola <strong>TOPHOST </strong>dove mi pare e piace, purchè non lo utilizzi per vendere un prodotto, registrare una mia attività, ecc.

Se così non fosse, ogni rivista (ad esempio) che recensisce videogiochi, software o prodotti in generale non potrebbe riportare nel il nome del prodotto stesso ne della ditta che lo produce nella recensione ... un po assurdo non trovate?

Per quanto riguarda invece il presunto atto di calugna effettuato da parte mia nei loro confronti, ricordo nuovamente ai signori che, dicasi calugna, qualsiasi offesa e/o affermazione diffamatoria riportata a terzi senza una prova di quanto si dice.

Dato che fortunatamente l'informatica è una scienza, e in quanto tale un qualcosa di "finito", le prove di quanto ho detto nel corso dei miei articoli le ho eccome, non esiste UNA SOLA RIGA di quanto ho scritto che io non possa provare oggettivamente in qualsiasi momento ... e allora, dove sarebbe la diffamazione?

Non è più verosimile invece che, a seguito della bufera di polemiche scoppiate recentemente sulla rete, vuoi per i loro disservizi, vuoi per la loro poca professionalità nel rispondere ai ticket dei clienti, si sia creato un fenomeno "mediatico" di massa che a loro è molto poco comodo, considerando che basano gran parte della loro pubblicità su presunte recensioni indicizzate da Google (la cui veridicità è tutta da confermare) ?

Non è più verosimile che il gesto di, come dicono loro "colpirne uno per educarne cento" sia un atto di bullismo sulla rete, aggravato dal fatto che viene messo in pratica da persone adulte che in teoria dovrebbero mantenere quella professionalità di cui si vantano tanto?

Detto questo, concludo ribadendo che non è mai stata mia intenzione infangare la reputazione della loro azienda semplicemente per il gusto di farlo ... ho riscontrato dei disservizi, maleducazione da parte del loro staff e poca solerzia nel risolvere i problemi delle loro infrastrutture e mi sono limitato a renderne partecipi i miei lettori, così come hanno fatto tanti altri loro clienti nei rispettivi blog ... è tanto sbagliato sentirsi liberi di esprimere la propria opinione, soprattutto se basata su prove e fatti oggettivi, nel proprio sito?

Continuo a sperare in un intervento da parte loro su questo blog, un intervento che vada oltre il loro rinomato "clap clap clap" ... ma so che la mia speranza è vana e che al massimo dovrò accontentarmi di leggere qualche altra boiata sul loro profilo facebook.

PS: Quasi dimenticavo ... stando sempre alla frase da loro scritta su fb ... ma chi si credono di essere per <strong>EDUCARE</strong> qualcuno? Se non è presunzione questa ...
Date: 2010-05-12 03:12:10
Author: evilsocket
Categories: Misc
Tags: beta, beta 3, hybris, release, v1.0b3
Title: Hybris v1.0 beta 3, tante le novità!

<div>

Ho appena eseguito l'ultimo commit della seconda beta e siamo  entrati nella terza, le novità sono molte.

Innanzitutto, ho risolto un bug abbastanza grave (e difficile da  inquadrare) nel garbage collector che causava in determinate circostanze  la cancellazione di oggetti contenuti in altri oggetti (l'elemento di  un vettore ad esempio), prima che venisse cancellato l'oggetto padre.

Come <a href="http://www.hybris-lang.org/forum/index.php?topic=8" target="_blank">discusso  questi giorni</a> con alcuni utenti, sono cambiati un paio di operatori  per favorire la leggibilità e l'eleganza della grammatica di Hybris.

L'operatore per concatenare dei valori ad una stringa non è più . (il  punto) ma + che normalmente serve per l'addizione algebrica, ma se  rileva che la parte sinistra o la parte destra di un espressione è una  stringa, effettuera la concatenazione.

In questo modo, l'operatore . si è liberato, e viene ora usato per  accedere ad attributi e metodi di classi e strutture.

Inoltre ho introdotto il concetto di metodi intrinsechi dei tipi,  ovvero ora anche i tipi di base (stringa, array, ecc) sono oggetti e  possiedono dei metodi "di default" per controllarne la grandezza ed  eseguire operazioni di vario generi su di essi.

Per questo rimando alla <a href="http://www.hybris-lang.org/page/documentazione.html" target="_blank">documentazione</a> che è stata aggiornata di conseguenza.

</div>
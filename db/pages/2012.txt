Date: 2010-12-06 23:54:59
Author: evilsocket
Categories: Hacking, Misc, Personali
Tags: autocensura, censura, dns, domain, dominio, host, informatica, italia, italiana, minacce, mirror, società, wikileaks
Title: WikiLeaks e la censura, un fenomeno anche italiano.

<img class="alignleft" src="http://www.evilsocket.net/images/wikileaks-banner.jpg" alt="" width="120" height="120" />Scrivo per denunciare, se pur <strong>senza riferimenti</strong> espliciti ad enti e/o persone (principalmente per tutelare terze parti coinvolte che poco c'entrano con la questione), un fatto che dal mio personalissimo e modesto punto di vista reputo decisamente <strong>grave</strong> ed indicativo dell'attitudine di alcune società italiane riguardo la questione <strong>WikiLeaks</strong> e la <strong>censura</strong>.

Questo blog è hostato su un server dedicato che pago e in parte gestisco insieme ad altre persone (la maggior parte amici), quindi ogni mese si fa colletta e si paga la quota del server tutti insieme, così come tutti insieme lo gestiamo, risolviamo i problemi, lo configuriamo e così via ... insomma, è un server che appartiene in parti uguali a tutti coloro, me compreso, che partecipano al pagamento (ovviamente).

Di conseguenza, ci sono diversi altri domini e siti hostati oltre al mio, uno dei quali è quello interessato nella vicenda.

Una precisazione che tengo a fare, <strong>nessuno dei domini è utilizzato per scopi professionali</strong>, lavorativi o quant'altro, così come nessuno dei domini è legato ad un azienda esterna, se non nel caso in cui l'azienda stessa appartenga alla persona che gestisce il dominio, insomma è un server puramente personale, per ricerche, pubblicazioni e quant'altro.

Ieri insieme ad alcuni degli altri ragazzi, decidiamo di <a href="http://www.evilsocket.net/2005/aiutiamo-wikileaks-help-wikileaks.html" target="_blank">aderire all'iniziativa</a> per mirrorare wikileaks, quindi passiamo a decidere, tra i vari domini, quale utilizzare di preciso per creare un sotto dominio del tipo http://wikileaks.*********.***/, ed optiamo per quello con i server DNS più veloci, così da attivare quanto prima possibile il subdomain in questione.

<break>Procediamo alla creazione, configurazione dei vari account per l'accesso e così diventiamo mirror ufficiale.

E qui avviene il fattaccio.

Uno dei ragazzi che gestisce oltre che al server quello specifico dominio, lavora per un azienda informatica della sua regione, azienda gestita da una persona relativamente conosciuta nel suo settore.
Da quanto mi è stato riferito oggi, i "capi" di questa azienda, hanno espressamente chiesto al ragazzo di rimuovere quel mirror dal suo dominio (che ribadisco, <strong>nulla c'entra con l'azienda</strong>) poichè non volevano che "qualcuno" (non meglio specificato chi) risalisse in qualche misterioso (misterioso poichè il dominio non è nemmeno intestato a lui) modo all'azienda stessa collegandola ai leaks causandole (all'azienda, mica al ragazzo!) noie legali.
In poche parole, hanno gentilmente (gentilmente? questo non mi è dato saperlo) chiesto al ragazzo di auto censurarsi, tra l'altro in uno spazio (il server) che non appartiene solamente a lui.

Per fare un favore ad un amico (favore del quale non sono molto convinto, ma vabbè, la maggioranza vince) quel mirror verrà rimosso, mentre è stato aperto un nodo tor (quindi raggiungibile solo tramite rete tor) e ho personalmente spostato tale mirror su <a href="http://wikileaks.evilsocket.net/">http://wikileaks.evilsocket.net/</a>, sperando che queste persone non si sentano ulteriormente coinvolte dato che comunque <strong>rimane sempre sullo stesso serve</strong>r ... in tal caso, beh, mi dispiace, ma non sono loro a darmi lavoro di conseguenza hanno veramente poco con cui "convincermi" a rimuoverlo :)

Questo tanto per far capire che un fenomeno come la <strong>censura</strong>, che spesso si pensa come un qualcosa di distante che non ci riguarda, è geograficamente molto più vicino di quanto immaginiamo.

Detto questo, se qualcuno dovesse riconoscersi in questa vicenda e volesse specificare qualcosa che ho omesso o riportato in maniera inprecisa, può contattarmi privatamente (se intende tutelare la sua <strong>privacy</strong>) e sarà mio dovere apporare le opportune correzioni a questo articolo ... ammesso che ce ne siano da fare.

Bye